<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Hříchy pro pátera Knoxe</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./hrichy_pro_patera_knoxe_016.html">
    <link rel="next" href="./hrichy_pro_patera_knoxe_018.html">
    <meta name="nb-order" content="13">
    <link rel="self" href="hrichy_pro_patera_knoxe_017.html">
    <meta name="nb-identifier" content="skvorecky-hrichy-pro-patera-knoxe-67a3d4e">
    <meta name="nb-role" content="chapter">
  </head>
  <body data-nb-words="2532" data-nb-chars="15463" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="hrichy_pro_patera_knoxe_005.html">Věnování</a></li>
        <li><a href="hrichy_pro_patera_knoxe_006.html">Slovo autora</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hrichy_pro_patera_knoxe_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="69" data-nb-chars="436"><span class="idea" data-nb-ref-number="1" id="idea1" data-nb-words="69" data-nb-chars="436">„V&nbsp;Palmovém salóně pořádali maškarní bál,“ pravil Niels. „Pan Cyrus mohl mít v&nbsp;kapse škrabošku, nasadit si&nbsp;ji, nechat vyvěšené sluchátko, aby nad kabinou svítila červená, projít salónem na&nbsp;chodbu ke&nbsp;kuchyním a&nbsp;vyjet výtahem pro personál nahoru do&nbsp;třetího poschodí. Dorazil by&nbsp;tam přibližně ve&nbsp;chvíli, kdy paní Ericsonová zhasla televizor a&nbsp;odešla do&nbsp;svého pokoje. K&nbsp;vykonání činu stačilo pár vteřin, obzvlášť když pan Jensen byl opilý.“</span></p>
        <p class="chunk" data-nb-ref-number="3" data-nb-words="37" data-nb-chars="230"><span class="idea" data-nb-ref-number="2" id="idea2" data-nb-words="37" data-nb-chars="230">„Jenomže Jensen <em>čekal</em>, že&nbsp;ho&nbsp;někdo přídě voddělat. Dával by&nbsp;si&nbsp;majzla,“ namítla zpěvačka a&nbsp;na hladkém čele, napuštěném krémy, se&nbsp;objevila přemýšlivá vráska. „Asi by&nbsp;se&nbsp;bránil, ne? Nebyly tam aspoň nějaký povalený židle nebo něco?“</span></p>
        <p class="chunk" data-nb-ref-number="4" data-nb-words="3" data-nb-chars="24"><span class="idea" data-nb-ref-number="3" id="idea3" data-nb-words="3" data-nb-chars="24">Detektiv zavrtěl hlavou.</span></p>
        <p class="chunk" data-nb-ref-number="5" data-nb-words="61" data-nb-chars="353"><span class="idea" data-nb-ref-number="4" id="idea4" data-nb-words="61" data-nb-chars="353">„Nebyly. Kdybych aspoň měl toho Angličana. Ten byl s&nbsp;Jensenem skoro půl druhé hodiny, mezi půl osmou a&nbsp;devátou, ale co&nbsp;spolu dělali kromě toho, že&nbsp;vypili skoro celou láhev whisky, ví&nbsp;Bůh.“ Detektiv vzdychl. „Ať je&nbsp;to&nbsp;jak chce, Cyrus byl v&nbsp;kritické době v&nbsp;kabině, tedy prakticky neviditelný, a&nbsp;stihnout to&nbsp;mohl. Jenže má&nbsp;alibi přes toho, komu telefonoval</span></p>
        <p class="chunk" data-nb-ref-number="6" data-nb-words="16" data-nb-chars="97"><span class="idea" data-nb-ref-number="5" id="idea5" data-nb-words="16" data-nb-chars="97">„To ale mohlo bejt smluvený,“ vpadla mu&nbsp;do&nbsp;řeči zpěvačka. „Jestli měl Jensenovou jako komplice&nbsp;–“</span></p>
        <p class="chunk" data-nb-ref-number="7" data-nb-words="3" data-nb-chars="24"><span class="idea" data-nb-ref-number="6" id="idea6" data-nb-words="3" data-nb-chars="24">Detektiv zavrtěl hlavou.</span></p>
        <p class="chunk" data-nb-ref-number="8" data-nb-words="25" data-nb-chars="145"><span class="idea" data-nb-ref-number="7" id="idea7" data-nb-words="25" data-nb-chars="145">„Neměl. Smluvené to&nbsp;ovšem být mohlo, kdyby,“ odmlčel se, na&nbsp;vteřinku zapřemýšlel, „kdyby ten, co&nbsp;s&nbsp;ním mluvil, nebyl právě ten, co&nbsp;s&nbsp;ním mluvil.“</span></p>
        <p class="chunk" data-nb-ref-number="9" data-nb-words="29" data-nb-chars="185"><span class="idea" data-nb-ref-number="8" id="idea8" data-nb-words="29" data-nb-chars="185">„Ňákej partaj&nbsp;– totiž chci říct ministr?“ zeptala se&nbsp;dívka, měříc situaci jinou zkušeností. „Prostě někdo takovej, jo? Co&nbsp;se&nbsp;vo&nbsp;jeho pravdomluvnosti nesmí pochybovat, i&nbsp;dyž jasně kecá?“</span></p>
        <p class="chunk" data-nb-ref-number="10" data-nb-words="21" data-nb-chars="122"><span class="idea" data-nb-ref-number="9" id="idea9" data-nb-words="21" data-nb-chars="122">Detektiv se&nbsp;napil Nadělení, a&nbsp;jak zdvihl sklenici, uviděl, že&nbsp;na&nbsp;pultu je&nbsp;loužička toho nápoje. Udělal z&nbsp;ní mokrý kroužek.</span></p>
        <p class="chunk" data-nb-ref-number="11" data-nb-words="13" data-nb-chars="78"><span class="idea" data-nb-ref-number="10" id="idea10" data-nb-words="13" data-nb-chars="78">„Ne. Cyrus prý vytočil číslo svého přítele Sjöberga, ale zvedl to&nbsp;někdo jiný.“</span></p>
        <p class="chunk" data-nb-ref-number="12" data-nb-words="1" data-nb-chars="13"><span class="idea" data-nb-ref-number="11" id="idea11" data-nb-words="1" data-nb-chars="13">„Sjöbergová?“</span></p>
        <p class="chunk" data-nb-ref-number="13" data-nb-words="21" data-nb-chars="139"><span class="idea" data-nb-ref-number="12" id="idea12" data-nb-words="21" data-nb-chars="139">„Ne. Člověk, který se&nbsp;představil slovem ‚Haló?‘ Nato Cyrus odpověděl ‚Těbůh Uve, ty&nbsp;starej ochlasto!‘ a&nbsp;ten člověk řekl uraženě: ‚Prosím?‘“</span></p>
        <p class="chunk" data-nb-ref-number="14" data-nb-words="14" data-nb-chars="90"><span class="idea" data-nb-ref-number="13" id="idea13" data-nb-words="14" data-nb-chars="90">„Omyl,“ pravila zpěvačka a&nbsp;ke kroužku z&nbsp;Nadělení přikreslila kočičí ouška a&nbsp;kocouří kníry.</span></p>
        <p class="chunk" data-nb-ref-number="15" data-nb-words="47" data-nb-chars="282"><span class="idea" data-nb-ref-number="14" id="idea14" data-nb-words="47" data-nb-chars="282">„Správně. Cyrus se&nbsp;zdvořile zeptal: ‚Pardon, ale mluvím s&nbsp;Uvem?‘ a&nbsp;muž na&nbsp;druhém konci drátu řekl lakonicky: ‚Máte špatné číslo,‘ a&nbsp;zavěsil. Cyrus pak číslo vytočil znova, nechal to&nbsp;dvanáctkrát zazvonit, ale nikdo to&nbsp;nevzal. Sjöberg nebyl doma. A&nbsp;to je&nbsp;pravda. To&nbsp;jsme si&nbsp;zjistili.“</span></p>
        <p class="chunk" data-nb-ref-number="16" data-nb-words="36" data-nb-chars="200"><span class="idea" data-nb-ref-number="15" id="idea15" data-nb-words="36" data-nb-chars="200">„Ale to&nbsp;první přeci neni alibi a&nbsp;to druhý taky ne!“ Dívka nakreslila do&nbsp;kočičí kebulky dvě šilhavé oči. „Že neni Sjöberg doma, to&nbsp;moh vědět. A&nbsp;vytočit omylem špatný číslo, to&nbsp;si&nbsp;může vymyslet každej!“</span></p>
        <p class="chunk" data-nb-ref-number="17" data-nb-words="7" data-nb-chars="46"><span class="idea" data-nb-ref-number="16" id="idea16" data-nb-words="7" data-nb-chars="46">„Jenže my&nbsp;jsme toho omylem volaného zjistili.“</span></p>
        <p class="chunk" data-nb-ref-number="18" data-nb-words="5" data-nb-chars="35"><span class="idea" data-nb-ref-number="17" id="idea17" data-nb-words="5" data-nb-chars="35">„Fakt? V&nbsp;plně automatizovaný síti?“</span></p>
        <p class="chunk" data-nb-ref-number="19" data-nb-words="61" data-nb-chars="391"><span class="idea" data-nb-ref-number="18" id="idea18" data-nb-words="61" data-nb-chars="391">„Někdy stačí trošku logicky zapřemýšlet.“ Detektiv poposedl na&nbsp;židličce a&nbsp;jal se&nbsp;blondýnku, před níž měl mindrák, oslňovat dedukcemi. „Cyrus tvrdil, že&nbsp;při vytáčení čísla dával velmi dobrý pozor. Volal číslo 372951. Jestli si&nbsp;opravdu dával pozor, můžeme přijmout pracovní hypotézu, že&nbsp;se&nbsp;přehmátl pouze v&nbsp;jedné číslici a&nbsp;pouze o&nbsp;jeden otvor. To&nbsp;nám u&nbsp;uvedeného čísla dává jedenáct možností.“</span></p>
        <p class="chunk" data-nb-ref-number="20" data-nb-words="8" data-nb-chars="46"><span class="idea" data-nb-ref-number="19" id="idea19" data-nb-words="8" data-nb-chars="46">Niels obrátil plánek a&nbsp;na zadní stranu napsal:</span></p>
        <p class="chunk" data-nb-ref-number="21" data-nb-words="4" data-nb-chars="40"><span class="idea" data-nb-ref-number="20" id="idea20" data-nb-words="4" data-nb-chars="40">26184&nbsp;………………………………………………………… možné chyby</span></p>
        <p class="chunk" data-nb-ref-number="22" data-nb-words="5" data-nb-chars="46"><span class="idea" data-nb-ref-number="21" id="idea21" data-nb-words="5" data-nb-chars="46">372951&nbsp;………………………………………………. číslo pana Sjöberga</span></p>
        <p class="chunk" data-nb-ref-number="23" data-nb-words="4" data-nb-chars="41"><span class="idea" data-nb-ref-number="22" id="idea22" data-nb-words="4" data-nb-chars="41">483062&nbsp;………………………………………………………. možné chyby</span></p>
        <p class="chunk" data-nb-ref-number="24" data-nb-words="25" data-nb-chars="151"><span class="idea" data-nb-ref-number="23" id="idea23" data-nb-words="25" data-nb-chars="151">„Zjistit majitele jedenácti telefonních stanic ve&nbsp;Stockholmu je&nbsp;už&nbsp;detail. Za&nbsp;půl hodiny jsme ho&nbsp;měli. Byl to&nbsp;nějaký pan Wahlsund a&nbsp;potvrdil všechno&nbsp;–“</span></p>
        <p class="chunk" data-nb-ref-number="25" data-nb-words="23" data-nb-chars="145"><span class="idea" data-nb-ref-number="24" id="idea24" data-nb-words="23" data-nb-chars="145">Detektiv si&nbsp;všiml, že&nbsp;vráska na&nbsp;plavovlásčině čele se&nbsp;prohloubila. Dívka si&nbsp;všimla, že&nbsp;si&nbsp;detektiv všiml její vrásky, a&nbsp;ihned přestala přemýšlet.</span></p>
        <p class="chunk" data-nb-ref-number="26" data-nb-words="7" data-nb-chars="43"><span class="idea" data-nb-ref-number="25" id="idea25" data-nb-words="7" data-nb-chars="43">„Nielsi,“ pravila. „Sme my&nbsp;to&nbsp;ale pitomci.“</span></p>
        <p class="chunk" data-nb-ref-number="27" data-nb-words="4" data-nb-chars="26"><span class="idea" data-nb-ref-number="26" id="idea26" data-nb-words="4" data-nb-chars="26">„Proč?“ ulekl se&nbsp;detektiv.</span></p>
        <p class="chunk" data-nb-ref-number="28" data-nb-words="8" data-nb-chars="53"><span class="idea" data-nb-ref-number="27" id="idea27" data-nb-words="8" data-nb-chars="53">„Přemejšlej,“ řekla dívka. „Já musím jít zas kvákat.“</span></p>
        <hr>
        <p class="chunk" data-nb-ref-number="29" data-nb-words="34" data-nb-chars="221"><span class="idea" data-nb-ref-number="28" id="idea28" data-nb-words="34" data-nb-chars="221">Máte nyní v&nbsp;ruce vše, co&nbsp;potřebujete k&nbsp;vysvětlení, <em>jak</em> byla vražda provedena. Nezapomeňte, že&nbsp;čtete HOWdunit, a&nbsp;není tedy vaším úkolem identifikovat pachatele. Ale hřích proti přikázání dobrého pátera je&nbsp;už&nbsp;celkem zřejmý.</span></p>
        <p class="chunk" data-nb-ref-number="30" data-nb-words="4" data-nb-chars="26"><span class="idea" data-nb-ref-number="29" id="idea29" data-nb-words="4" data-nb-chars="26">Ovšem nehádat&nbsp;– dedukovat!</span></p>
        <hr>
        <p class="chunk" data-nb-ref-number="31" data-nb-words="46" data-nb-chars="276"><span class="idea" data-nb-ref-number="30" id="idea30" data-nb-words="46" data-nb-chars="276">Když v&nbsp;půl čtvrté ráno zazvonila u&nbsp;dveří detektiva Nielse C. Köllna, detektiv jí&nbsp;vzdor té&nbsp;nekalvínské hodině okamžitě otevřel. Ukázalo se, že&nbsp;tu&nbsp;noc ještě vůbec neodešel spát. Zavedl zpěvačku do&nbsp;kuchyně, kam se&nbsp;dostavila i&nbsp;zamračená Zuzán a&nbsp;nabídla se, že&nbsp;zpěvačce uvaří kafe.</span></p>
        <p class="chunk" data-nb-ref-number="32" data-nb-words="14" data-nb-chars="103"><span class="idea" data-nb-ref-number="31" id="idea31" data-nb-words="14" data-nb-chars="103">„Ať mně uvaří taky, Evo,“ požádal zpěvačku chmurně Niels. Plavovláska ihned pochopila situaci. Pravila:</span></p>
        <p class="chunk" data-nb-ref-number="33" data-nb-words="19" data-nb-chars="116"><span class="idea" data-nb-ref-number="32" id="idea32" data-nb-words="19" data-nb-chars="116">„Zuzinko, manžílek ti&nbsp;vzkazuje, že&nbsp;mu&nbsp;máš taky uvařit kafíčko!“ Potom se&nbsp;zeptala Nielse: „Kvůli čemu ste se&nbsp;chytli?“</span></p>
        <p class="chunk" data-nb-ref-number="34" data-nb-words="12" data-nb-chars="75"><span class="idea" data-nb-ref-number="33" id="idea33" data-nb-words="12" data-nb-chars="75">Niels uraženě pravil: „Slíbila mi, že&nbsp;když teď čeká dítě, přestane kouřit!“</span></p>
        <p class="chunk" data-nb-ref-number="35" data-nb-words="16" data-nb-chars="94"><span class="idea" data-nb-ref-number="34" id="idea34" data-nb-words="16" data-nb-chars="94">„Řekni mu,“ pravila Zuzán, „že sem taky přestala! Akorát dnes večer sem si&nbsp;dala akorát jednu.“</span></p>
        <p class="chunk" data-nb-ref-number="36" data-nb-words="11" data-nb-chars="65"><span class="idea" data-nb-ref-number="35" id="idea35" data-nb-words="11" data-nb-chars="65">„Jednu! Dnes večer!“ zaúpěl Niels. „Podívej se&nbsp;jí&nbsp;na&nbsp;prsty, Evo!“</span></p>
        <p class="chunk" data-nb-ref-number="37" data-nb-words="16" data-nb-chars="121"><span class="idea" data-nb-ref-number="36" id="idea36" data-nb-words="16" data-nb-chars="121">Zpěvačka vzala drobnou dlaň rehabilitované striptérky do&nbsp;ruky. Na&nbsp;prsteníku a&nbsp;ukazováčku byla poznamenána kuřáckou vášní.</span></p>
        <p class="chunk" data-nb-ref-number="38" data-nb-words="21" data-nb-chars="118"><span class="idea" data-nb-ref-number="37" id="idea37" data-nb-words="21" data-nb-chars="118">„Voni mi&nbsp;nevybledly,“ řekla Zuzán, „na to&nbsp;je&nbsp;pár měsíců málo, aby mi&nbsp;vybledly, dyž sem předtím vod deseti let bánila.“</span></p>
        <p class="chunk" data-nb-ref-number="39" data-nb-words="13" data-nb-chars="99"><span class="idea" data-nb-ref-number="38" id="idea38" data-nb-words="13" data-nb-chars="99">Plavovláska ji&nbsp;však neposlouchala. Na&nbsp;čele ji&nbsp;naskočila vráska a&nbsp;tentokrát zůstala nezkontrolována.</span></p>
        <p class="chunk" data-nb-ref-number="40" data-nb-words="38" data-nb-chars="223"><span class="idea" data-nb-ref-number="39" id="idea39" data-nb-words="38" data-nb-chars="223">„Pověz jí,“ pravil Niels, „ať nezapomene, že&nbsp;mám odborný kurs. Já&nbsp;vím, jaký odstín mohou mít kuřácké prsty, když se&nbsp;dva měsíce nekouří!“ a&nbsp;pohlédl na&nbsp;zpěvačku, jako by&nbsp;čekal, že&nbsp;se&nbsp;ho&nbsp;zastane. Blondýnka však řekla pythicky:</span></p>
        <p class="chunk" data-nb-ref-number="41" data-nb-words="7" data-nb-chars="40"><span class="idea" data-nb-ref-number="40" id="idea40" data-nb-words="7" data-nb-chars="40">„No vidíš, Nielsi. Vidíš, jak to&nbsp;klape!“</span></p>
        <p class="chunk" data-nb-ref-number="42" data-nb-words="7" data-nb-chars="64"><span class="idea" data-nb-ref-number="41" id="idea41" data-nb-words="7" data-nb-chars="64">Detektiv měl opět nepříjemný pocit neprofesionální neschopnosti.</span></p>
        <p class="chunk" data-nb-ref-number="43" data-nb-words="2" data-nb-chars="11"><span class="idea" data-nb-ref-number="42" id="idea42" data-nb-words="2" data-nb-chars="11">„Co klape?“</span></p>
        <p class="chunk" data-nb-ref-number="44" data-nb-words="8" data-nb-chars="51"><span class="idea" data-nb-ref-number="43" id="idea43" data-nb-words="8" data-nb-chars="51">„Ty kuřácký prstíčky tvý chotice. A&nbsp;ty partyzánky.“</span></p>
        <p class="chunk" data-nb-ref-number="45" data-nb-words="3" data-nb-chars="24"><span class="idea" data-nb-ref-number="44" id="idea44" data-nb-words="3" data-nb-chars="24">„Co?“ opakoval detektiv.</span></p>
        <p class="chunk" data-nb-ref-number="46" data-nb-words="53" data-nb-chars="315"><span class="idea" data-nb-ref-number="45" id="idea45" data-nb-words="53" data-nb-chars="315">„Ale nic. Dej mi&nbsp;kus papíru,“ požádala ho&nbsp;zpěvačka. Sedla si&nbsp;ke&nbsp;stolu, vyňala z&nbsp;flitrové kabelky tlusté plnicí pero a&nbsp;začala psát. Na&nbsp;peru byla vyobrazena kráska v&nbsp;koupacím oděvu. Jak zpěvačka psala, koupací oděv z&nbsp;krásky zvolna padal, až&nbsp;spadl. Dívka si&nbsp;toho nevšímala, ani mravný detektiv. Toho zaujalo, co&nbsp;psala.</span></p>
        <p class="chunk" data-nb-ref-number="47" data-nb-words="1" data-nb-chars="6"><span class="idea" data-nb-ref-number="46" id="idea46" data-nb-words="1" data-nb-chars="6">Psala:</span></p>
        <p class="chunk" data-nb-ref-number="48" data-nb-words="14" data-nb-chars="87"><span class="idea" data-nb-ref-number="47" id="idea47" data-nb-words="14" data-nb-chars="87"><em>7.30&nbsp;– Angličan přichází do&nbsp;haly, telefonuje z&nbsp;kabiny, recepčního pak ztratí z&nbsp;dohledu.</em></span></p>
        <p class="chunk" data-nb-ref-number="49" data-nb-words="12" data-nb-chars="66"><span class="idea" data-nb-ref-number="48" id="idea48" data-nb-words="12" data-nb-chars="66"><em>Cca 8.00&nbsp;– Cyrus si&nbsp;telefonicky smlouvá schůzku s&nbsp;Jensenem v&nbsp;baru.</em></span></p>
        <p class="chunk" data-nb-ref-number="50" data-nb-words="16" data-nb-chars="93"><span class="idea" data-nb-ref-number="49" id="idea49" data-nb-words="16" data-nb-chars="93"><em>Cca 9.00&nbsp;– Jensen vychází ze&nbsp;svého pokoje a&nbsp;přitom ho&nbsp;vidí Ericsonová. Jensen nevypadá opile.</em></span></p>
        <p class="chunk" data-nb-ref-number="51" data-nb-words="16" data-nb-chars="87"><span class="idea" data-nb-ref-number="50" id="idea50" data-nb-words="16" data-nb-chars="87"><em>Krátce po&nbsp;9.00&nbsp;– Angličan si&nbsp;vypůjčuje od&nbsp;recepčního jízdní řád a&nbsp;pak odchází z&nbsp;hotelu.</em></span></p>
        <p class="chunk" data-nb-ref-number="52" data-nb-words="13" data-nb-chars="67"><span class="idea" data-nb-ref-number="51" id="idea51" data-nb-words="13" data-nb-chars="67"><em>Krátce po&nbsp;9.00&nbsp;– Jensen přichází do&nbsp;baru vchodem z&nbsp;ulice. Je&nbsp;opilý.</em></span></p>
        <p class="chunk" data-nb-ref-number="53" data-nb-words="19" data-nb-chars="92"><span class="idea" data-nb-ref-number="52" id="idea52" data-nb-words="19" data-nb-chars="92"><em>Před 9.30&nbsp;– Do&nbsp;baru vchází z&nbsp;ulice Cyrus a&nbsp;hned nato východem do&nbsp;haly odchází z&nbsp;baru Jensen.</em></span></p>
        <p class="chunk" data-nb-ref-number="54" data-nb-words="10" data-nb-chars="59"><span class="idea" data-nb-ref-number="53" id="idea53" data-nb-words="10" data-nb-chars="59"><em>Krátce po&nbsp;9.30&nbsp;– Ericsonová vidí Jensena vcházet do&nbsp;pokoje.</em></span></p>
        <p class="chunk" data-nb-ref-number="55" data-nb-words="29" data-nb-chars="165"><span class="idea" data-nb-ref-number="54" id="idea54" data-nb-words="29" data-nb-chars="165"><em>Cca 9.35&nbsp;– Jensen telefonuje do&nbsp;baru, aby Cyrus přišel nahoru do&nbsp;pokoje. Cyrus odchází z&nbsp;baru, ale cestou se&nbsp;stavuje v&nbsp;telefonní kabině, kde zůstává asi deset minut.</em></span></p>
        <p class="chunk" data-nb-ref-number="56" data-nb-words="9" data-nb-chars="56"><span class="idea" data-nb-ref-number="55" id="idea55" data-nb-words="9" data-nb-chars="56"><em>9.40&nbsp;– Ericsonová odchází od&nbsp;televizoru do&nbsp;svého pokoje.</em></span></p>
        <p class="chunk" data-nb-ref-number="57" data-nb-words="20" data-nb-chars="114"><span class="idea" data-nb-ref-number="56" id="idea56" data-nb-words="20" data-nb-chars="114"><em>Krátce po&nbsp;9.45&nbsp;– Ericsonová se&nbsp;ze&nbsp;svého pokoje vrací ke&nbsp;dveřím Jensenova pokoje a&nbsp;klíčovou dírkou ho&nbsp;vidí mrtvého.</em></span></p>
        <p class="chunk" data-nb-ref-number="58" data-nb-words="17" data-nb-chars="103"><span class="idea" data-nb-ref-number="57" id="idea57" data-nb-words="17" data-nb-chars="103"><em>9.50&nbsp;– Cyrus vychází z&nbsp;telefonní kabiny, připojuje se&nbsp;k&nbsp;Ericsonové a&nbsp;recepčnímu a&nbsp;jedou nahoru výtahem.</em></span></p>
        <p class="chunk" data-nb-ref-number="59" data-nb-words="25" data-nb-chars="139"><span class="idea" data-nb-ref-number="58" id="idea58" data-nb-words="25" data-nb-chars="139"><em>Cca 9.55&nbsp;– Všichni tři objevují v&nbsp;pokoji zavražděného Jensena. Má&nbsp;na&nbsp;zápěstí hodinky, které se&nbsp;při pádu na&nbsp;zem rozbily a&nbsp;zastavily na&nbsp;8.57.</em></span></p>
        <p class="chunk" data-nb-ref-number="60" data-nb-words="11" data-nb-chars="63"><span class="idea" data-nb-ref-number="59" id="idea59" data-nb-words="11" data-nb-chars="63">Niels C. Kölln položil prst na&nbsp;konec posledního řádku a&nbsp;pravil:</span></p>
        <p class="chunk" data-nb-ref-number="61" data-nb-words="8" data-nb-chars="45"><span class="idea" data-nb-ref-number="60" id="idea60" data-nb-words="8" data-nb-chars="45">„Tohle je&nbsp;ovšem starý trik na&nbsp;získání alibi!“</span></p>
        <p class="chunk" data-nb-ref-number="62" data-nb-words="28" data-nb-chars="167"><span class="idea" data-nb-ref-number="61" id="idea61" data-nb-words="28" data-nb-chars="167">„Na to&nbsp;se&nbsp;–“ řekla plavovláska a&nbsp;použila jednoho z&nbsp;výrazů, které detektivově choti vynesly mezi jeho známými špatnou pověst. „Na tohle se&nbsp;podívej!“ A&nbsp;ukázala na&nbsp;zápis:</span></p>
        <p class="chunk" data-nb-ref-number="63" data-nb-words="16" data-nb-chars="93"><span class="idea" data-nb-ref-number="62" id="idea62" data-nb-words="16" data-nb-chars="93"><em>Cca 9.00&nbsp;– Jensen vychází ze&nbsp;svého pokoje a&nbsp;přitom ho&nbsp;vidí Ericsonová. Jensen <em>nevypadá opile.</em></em></span></p>
        <p class="chunk" data-nb-ref-number="64" data-nb-words="69" data-nb-chars="422"><span class="idea" data-nb-ref-number="63" id="idea63" data-nb-words="69" data-nb-chars="422">„Ericsonová tam seděla tou dobou už&nbsp;asi hodinu,“ řekla blondýnka. „Dívala se&nbsp;na&nbsp;nějaký politiky. Jestli byl Angličan u&nbsp;Jensena, musel vodejít před vosmou hodinou, ponivač ty&nbsp;politikové Ericsonovou nezajímali tak, aby neviděla a&nbsp;neslyšela, a&nbsp;ponivač seděla u&nbsp;televizoru až&nbsp;do&nbsp;půl desátý. A&nbsp;Anglán už&nbsp;krátce po&nbsp;devátý byl u&nbsp;recepčního. Jestli ale Anglán vodešel vod Jensena už&nbsp;před vosmou, kde potom byl až&nbsp;do&nbsp;devíti hodin?“</span></p>
        <p class="chunk" data-nb-ref-number="65" data-nb-words="3" data-nb-chars="20"><span class="idea" data-nb-ref-number="64" id="idea64" data-nb-words="3" data-nb-chars="20">„Aha,“ pravil Niels.</span></p>
        <p class="chunk" data-nb-ref-number="66" data-nb-words="7" data-nb-chars="48"><span class="idea" data-nb-ref-number="65" id="idea65" data-nb-words="7" data-nb-chars="48">„A&nbsp;tadyhle,“ ukázala plavovláska na&nbsp;další zápis:</span></p>
        <p class="chunk" data-nb-ref-number="67" data-nb-words="13" data-nb-chars="67"><span class="idea" data-nb-ref-number="66" id="idea66" data-nb-words="13" data-nb-chars="67"><em>Krátce po&nbsp;9.00&nbsp;– Jensen přichází do&nbsp;baru vchodem z&nbsp;ulice. <em>Je opilý.</em></em></span></p>
        <p class="chunk" data-nb-ref-number="68" data-nb-words="35" data-nb-chars="199"><span class="idea" data-nb-ref-number="67" id="idea67" data-nb-words="35" data-nb-chars="199">„Kdepak se&nbsp;to&nbsp;asi Jensen nadral,“ zeptala se&nbsp;zpěvačka. „Ve vejtahu? Protože dyž šel kolem babky Ericsonový, eště nevrávoral. A&nbsp;proč šel do&nbsp;baru vchodem z&nbsp;ulice, dyž pak z&nbsp;něj vyšel východem do&nbsp;haly?“</span></p>
        <p class="chunk" data-nb-ref-number="69" data-nb-words="47" data-nb-chars="292"><span class="idea" data-nb-ref-number="68" id="idea68" data-nb-words="47" data-nb-chars="292">Rozhostilo se&nbsp;ticho. Detektiv, na&nbsp;jedné tváři bledý, na&nbsp;druhé šarlatový, se&nbsp;potil, v&nbsp;podstatě zahanbením. Zpěvačka mu&nbsp;hleděla do&nbsp;očí, ale on&nbsp;se&nbsp;jejímu pohledu vyhnul. Zatěkal po&nbsp;pokoji a&nbsp;v&nbsp;podstatě uvítal, co&nbsp;uviděl, neboť mu&nbsp;to&nbsp;dalo možnost odvést pozornost od&nbsp;svého profesionálního selhání.</span></p>
        <p class="chunk" data-nb-ref-number="70" data-nb-words="12" data-nb-chars="69"><span class="idea" data-nb-ref-number="69" id="idea69" data-nb-words="12" data-nb-chars="69">„Co se&nbsp;mi&nbsp;v&nbsp;tom hrabeš!“ zaječel nepříjemným hlasem. „Necháš to&nbsp;být?“</span></p>
        <p class="chunk" data-nb-ref-number="71" data-nb-words="28" data-nb-chars="187"><span class="idea" data-nb-ref-number="70" id="idea70" data-nb-words="28" data-nb-chars="187">Zpěvačka pohlédla po&nbsp;směru jeho vzteku. Tam stála Zuzán u&nbsp;kuchyňského stolu, před sebou otevřené Nielsovy úřední písemnosti a&nbsp;v&nbsp;ruce provinile držela dvě fotografie. Zpěvačka honem řekla:</span></p>
        <p class="chunk" data-nb-ref-number="72" data-nb-words="64" data-nb-chars="354"><span class="idea" data-nb-ref-number="71" id="idea71" data-nb-words="64" data-nb-chars="354">„A&nbsp;pak je&nbsp;tu&nbsp;eště jedna věc. Na&nbsp;tu&nbsp;sem přišla díky tvýmu postřehu, Nielsi,“ pravila lichometně, vstala a&nbsp;vzala Zuzán za&nbsp;hnědé prstíky. „Jensen, dyž byl mrtvej, měl prsty jako tvoje ženuška. Ale dyž byl eště živej, zakuckal se&nbsp;po&nbsp;partyzánce, jako by&nbsp;měl cigáro poprvé v&nbsp;životě v&nbsp;hubě. A&nbsp;to si&nbsp;ho&nbsp;tam eště strčil co&nbsp;nejvopatrnějc, aby se&nbsp;náhodou nespálil.“</span></p>
        <p class="chunk" data-nb-ref-number="73" data-nb-words="21" data-nb-chars="147"><span class="idea" data-nb-ref-number="72" id="idea72" data-nb-words="21" data-nb-chars="147">Detektiv však v&nbsp;té chvíli neposlouchal, neboť zabavoval fotografie a&nbsp;mumlal něco o&nbsp;služebním tajemství. V&nbsp;přítomnosti zpěvačky to&nbsp;vyznělo absurdně.</span></p>
        <p class="chunk" data-nb-ref-number="74" data-nb-words="16" data-nb-chars="93"><span class="idea" data-nb-ref-number="73" id="idea73" data-nb-words="16" data-nb-chars="93">„Ale já&nbsp;ty&nbsp;dva viděla,“ hájila svou zvědavost Zuzán. „Proto sem ti&nbsp;je&nbsp;vytáhla, voni čouhali!“</span></p>
        <p class="chunk" data-nb-ref-number="75" data-nb-words="21" data-nb-chars="130"><span class="idea" data-nb-ref-number="74" id="idea74" data-nb-words="21" data-nb-chars="130">Detektiv se&nbsp;zarazil. Pátravě pohlédl na&nbsp;manželku, pak na&nbsp;polozastrčené portréty, potom je&nbsp;pomalu vytáhl z&nbsp;desek a&nbsp;položil na&nbsp;stůl.</span></p>
        <p class="chunk" data-nb-ref-number="76" data-nb-words="7" data-nb-chars="40"><span class="idea" data-nb-ref-number="75" id="idea75" data-nb-words="7" data-nb-chars="40">„Jasně že&nbsp;sem je&nbsp;viděla!“ pravila Zuzán.</span></p>
        <p class="chunk" data-nb-ref-number="77" data-nb-words="5" data-nb-chars="32"><span class="idea" data-nb-ref-number="76" id="idea76" data-nb-words="5" data-nb-chars="32">„Nespletla ses? Kdes je&nbsp;viděla?“</span></p>
        <p class="chunk" data-nb-ref-number="78" data-nb-words="18" data-nb-chars="130"><span class="idea" data-nb-ref-number="77" id="idea77" data-nb-words="18" data-nb-chars="130">Plavovláska nakoukla detektivovi přes rameno. Na&nbsp;jedné fotografii byla nepříjemná kráska v&nbsp;nejlepších letech, na&nbsp;druhé pan Jensen.</span></p>
        <p class="chunk" data-nb-ref-number="79" data-nb-words="49" data-nb-chars="279"><span class="idea" data-nb-ref-number="78" id="idea78" data-nb-words="49" data-nb-chars="279">„Nespletla! Určitě ne! Den před tím mordem,“ řekla Zuzán rozhodně. „V&nbsp;cukrárně na&nbsp;Hakonsgatan. Jak sem šla kolem jejich stolku, tak ta&nbsp;keráva měla pohár se&nbsp;zmrzlinou moc na&nbsp;kraji a&nbsp;já vo&nbsp;něj zavadila, jak mám teď kerapet větší perůměr. Byla scéna. Na&nbsp;tu&nbsp;se&nbsp;tam určitě pamatujou.“</span></p>
        <p class="chunk" data-nb-ref-number="80" data-nb-words="8" data-nb-chars="54"><span class="idea" data-nb-ref-number="79" id="idea79" data-nb-words="8" data-nb-chars="54">Detektiv zamyšleně zíral na&nbsp;svou ženu. Zpěvačka řekla:</span></p>
        <p class="chunk" data-nb-ref-number="81" data-nb-words="27" data-nb-chars="142"><span class="idea" data-nb-ref-number="80" id="idea80" data-nb-words="27" data-nb-chars="142">„Je to&nbsp;jasný. Den před vraždou byl přeci tenhle pán v&nbsp;Uppsale a&nbsp;sháněl se&nbsp;tam celý vodpoledne po&nbsp;paničce, kerá se&nbsp;ale vrátila až&nbsp;pozdě večer!“</span></p>
        <p class="chunk" data-nb-ref-number="82" data-nb-words="7" data-nb-chars="44"><span class="idea" data-nb-ref-number="81" id="idea81" data-nb-words="7" data-nb-chars="44">„To je&nbsp;blbost. Lhal,“ pravila Zuzán uraženě.</span></p>
        <p class="chunk" data-nb-ref-number="83" data-nb-words="9" data-nb-chars="66"><span class="idea" data-nb-ref-number="82" id="idea82" data-nb-words="9" data-nb-chars="66">„Myslim, že&nbsp;nelhal,“ zavrtěla hlavou plavovláska. „Že ne, Nielsi?“</span></p>
        <p class="chunk" data-nb-ref-number="84" data-nb-words="23" data-nb-chars="134"><span class="idea" data-nb-ref-number="83" id="idea83" data-nb-words="23" data-nb-chars="134">„Myslím, že&nbsp;ne,“ vzdychl detektiv a&nbsp;upřel na&nbsp;plavovlásku oči s&nbsp;takovým obdivem, že&nbsp;si&nbsp;toho všimla Zuzán. Toho si&nbsp;zas všimla blondýnka.</span></p>
        <p class="chunk" data-nb-ref-number="85" data-nb-words="13" data-nb-chars="100"><span class="idea" data-nb-ref-number="84" id="idea84" data-nb-words="13" data-nb-chars="100">„Neboj, Zuzán,“ pravila svou mateřštinou. „Tvůj blbeček vobdivuje pouze mýho ducha, nikoli tělíčko.“</span></p>
        <p class="chunk" data-nb-ref-number="86" data-nb-words="29" data-nb-chars="178"><span class="idea" data-nb-ref-number="85" id="idea85" data-nb-words="29" data-nb-chars="178">„Jen aby, dyž já&nbsp;mám teďka z&nbsp;tělíčka těleso,“ Zuzan položila ruku na&nbsp;břicho, které se&nbsp;začínalo podobat kopacímu míči. Pak řekla mateřštinou svého blbečka: „Dyž já&nbsp;vám nerozumim.“</span></p>
        <p class="chunk" data-nb-ref-number="87" data-nb-words="20" data-nb-chars="121"><span class="idea" data-nb-ref-number="86" id="idea86" data-nb-words="20" data-nb-chars="121">„Podívej,“ ujal se&nbsp;jí&nbsp;manžel. „Angličan vyšel z&nbsp;pokoje pana Jensena dvě minuty před devátou. Viděla ho&nbsp;paní Ericsonová&nbsp;–“</span></p>
        <p class="chunk" data-nb-ref-number="88" data-nb-words="4" data-nb-chars="26"><span class="idea" data-nb-ref-number="87" id="idea87" data-nb-words="4" data-nb-chars="26">„Ta přeci viděla Jensena!“</span></p>
        <p class="chunk" data-nb-ref-number="89" data-nb-words="9" data-nb-chars="55"><span class="idea" data-nb-ref-number="88" id="idea88" data-nb-words="9" data-nb-chars="55">„Inu Zuzanko,“ pravil Niels C. Kölln. „Byl to&nbsp;dvojník.“</span></p>
        <p class="chunk" data-nb-ref-number="90" data-nb-words="1" data-nb-chars="10"><span class="idea" data-nb-ref-number="89" id="idea89" data-nb-words="1" data-nb-chars="10">„<em>Dvojník</em>?“</span></p>
        <p class="chunk" data-nb-ref-number="91" data-nb-words="6" data-nb-chars="49"><span class="idea" data-nb-ref-number="90" id="idea90" data-nb-words="6" data-nb-chars="49">Seděli, sami překvapeni tím neortodoxním řešením.</span></p>
        <hr>
        <p class="chunk" data-nb-ref-number="92" data-nb-words="22" data-nb-chars="121"><span class="idea" data-nb-ref-number="91" id="idea91" data-nb-words="22" data-nb-chars="121">„Já nevím, čím to,“ zavrtěl pak hlavou Niels, „ale do&nbsp;čeho se&nbsp;připlete Eva, to&nbsp;je&nbsp;vždycky nějaké tak trochu neskutečné&nbsp;–“</span></p>
        <p class="chunk" data-nb-ref-number="93" data-nb-words="45" data-nb-chars="278"><span class="idea" data-nb-ref-number="92" id="idea92" data-nb-words="45" data-nb-chars="278">„Já sama nevim, čim to,“ řekla plavovláska. „Někdy mi&nbsp;to&nbsp;připadá jako v&nbsp;těch detektivkách, co&nbsp;je&nbsp;tajně vopisuje z&nbsp;americkejch šesťákovejch románů jeden muj vobdivovatel, nějakej Kopanec, spisovatel, a&nbsp;vydává je&nbsp;za&nbsp;svý díla. Až&nbsp;se&nbsp;vrátim do&nbsp;vlasti, asi si&nbsp;zažádám k&nbsp;Bezpečnosti.“</span></p>
        <p class="chunk" data-nb-ref-number="94" data-nb-words="19" data-nb-chars="101"><span class="idea" data-nb-ref-number="93" id="idea93" data-nb-words="19" data-nb-chars="101">„Tebe určitě vemou!“ ušklíbla se&nbsp;Zuzán. „Leda k&nbsp;fízlum. A&nbsp;ani tam ne, ponivač na&nbsp;to&nbsp;seš moc ukecaná.“</span></p>
        <p class="chunk" data-nb-ref-number="95" data-nb-words="21" data-nb-chars="146"><span class="idea" data-nb-ref-number="94" id="idea94" data-nb-words="21" data-nb-chars="146">„Já? Ukecaná?“ uměle žasla plavovláska. „Já sem nejmlčenlivější bardáma na&nbsp;světě!“ A&nbsp;dodala česky. „Jinak bych už&nbsp;dávno ňákýho ukecala, nemyslíš?“</span></p>
        <p class="chunk" data-nb-ref-number="96" data-nb-words="20" data-nb-chars="133"><span class="idea" data-nb-ref-number="95" id="idea95" data-nb-words="20" data-nb-chars="133">„Máš peracovat víc tělíčkem,“ pravila bývalá striptérka. „Koukni na&nbsp;mě, jaký sem udělala štígro, a&nbsp;to dodnes švédsky pořádně neumím.“</span></p>
        <p class="chunk" data-nb-ref-number="97" data-nb-words="18" data-nb-chars="134"><span class="idea" data-nb-ref-number="96" id="idea96" data-nb-words="18" data-nb-chars="134">Obě se&nbsp;zadívaly na&nbsp;Zuzánino domácí štěstí. Kdykoli mluvily svou mateřštinou v&nbsp;Nielsově přítomnosti, detektiv znervózněl. Proto pravil:</span></p>
        <p class="chunk" data-nb-ref-number="98" data-nb-words="12" data-nb-chars="84"><span class="idea" data-nb-ref-number="97" id="idea97" data-nb-words="12" data-nb-chars="84">„Pamatuješ se, Zuzano, než paní Ericsonová uviděla Jensena, že&nbsp;dveře vrzly dvakrát?“</span></p>
        <p class="chunk" data-nb-ref-number="99" data-nb-words="4" data-nb-chars="36"><span class="idea" data-nb-ref-number="98" id="idea98" data-nb-words="4" data-nb-chars="36">„Ja,“ odvětila manželka mezinárodně.</span></p>
        <p class="chunk" data-nb-ref-number="100" data-nb-words="161" data-nb-chars="910"><span class="idea" data-nb-ref-number="99" id="idea99" data-nb-words="161" data-nb-chars="910">„To proto, že&nbsp;vrah zpanikařil. Pootevřel dveře, uviděl paní Ericsonovou a&nbsp;lekl se. Couvl do&nbsp;pokoje, sundal paruku, černé brýle a&nbsp;knírek, a&nbsp;vyšel z&nbsp;pokoje jako pan Jensen. Asi ho&nbsp;napadlo, že&nbsp;by&nbsp;se&nbsp;paní Ericsonové mohlo zdát divné, co&nbsp;dělal Angličan sám v&nbsp;Jensenově pokoji, protože by&nbsp;si&nbsp;později mohla domyslet, že&nbsp;Jensen v&nbsp;pokoji zřejmě nebyl, když ho&nbsp;neviděla odcházet, ale zato pak přicházet.“ Zarazil se, zdálo se&nbsp;mu&nbsp;to&nbsp;samému nějak složité. Ale logika v&nbsp;tom byla. „Prostě zpanikařil. Potom si&nbsp;v&nbsp;liftu paruku, knírek a&nbsp;brýle zase nasadil, takže halou prošel už&nbsp;zase jako Angličan. Venku zas celé maskování sundal, byla tam tma, a&nbsp;zahnul za&nbsp;roh. To&nbsp;ho&nbsp;viděl portýr jako pana Jensena. A&nbsp;v&nbsp;baru s&nbsp;ním mluvila Evi. Dělal, že&nbsp;je&nbsp;opilý, abychom si&nbsp;později mysleli, že&nbsp;s&nbsp;někým nahoře v&nbsp;pokojil vypil celou láhev whisky. A&nbsp;vykládal Evě o&nbsp;milenci své ženy, kterému ‚léta věnoval důvěru‘, a&nbsp;čekal, až&nbsp;se&nbsp;objeví Cyrus.“</span></p>
        <p class="chunk" data-nb-ref-number="101" data-nb-words="218" data-nb-chars="1290"><span class="idea" data-nb-ref-number="100" id="idea100" data-nb-words="218" data-nb-chars="1290">„Jenomže Cyrus nebyl žádnej milenec a&nbsp;vo Jensenovej život usilovala čistě jen Jensenka,“ navázala na&nbsp;detektivovu dedukci zpěvačka. „Toho bambulu Cyruska pozvala do&nbsp;Severní záře schválně. Věděla, že&nbsp;Severní záře je&nbsp;plná uppsalskejch drben, a&nbsp;chtěla, aby vznikla fáma. Den před vraždou se&nbsp;ve&nbsp;Stockholmu sešla s&nbsp;dvojníkem. Nevím, kde ho&nbsp;splašila, nejspíš ten nápad dostala, až&nbsp;když ho&nbsp;někde potkala a&nbsp;trklo ji, že&nbsp;se&nbsp;jejímu muži podobá jako vejce vejci. Voťukala si&nbsp;ho, zjistila, že&nbsp;nemá námitky proti prachům&nbsp;– ani když jsou trošku vod krve&nbsp;– a&nbsp;tak mu&nbsp;slíbila podíl na&nbsp;dědictví. Protože i&nbsp;když by&nbsp;se&nbsp;to&nbsp;dědictví zmenšilo na&nbsp;polovinu, byla by&nbsp;to&nbsp;pořád slušná sumička. Třeba mu&nbsp;vyhověla i&nbsp;jinak, pokud víš, na&nbsp;co&nbsp;narážim. Měla starýho Jensena dost a&nbsp;potřebovala už&nbsp;jenom jeho prachy, na&nbsp;kterejch von, jak se&nbsp;zdá, dost seděl. Ve&nbsp;Stockholmu řekla vrahounovi vo&nbsp;tý&nbsp;plánovaný schůzce jejího starýho&nbsp;– kterej ji&nbsp;mezitim jako posedlej sháněl v&nbsp;Uppsale&nbsp;– s&nbsp;Cyruskem, a&nbsp;všechno to&nbsp;pěkně na&nbsp;Cyruska narafičili. Nepočítali s&nbsp;tim, že&nbsp;mrtvýho vobjeví babka Ericsonová. Měl ho&nbsp;vobjevit Cyrusek, a&nbsp;samozřejmě by&nbsp;v&nbsp;tom lítal. Neznámej cizinec by&nbsp;sice nebyl vypátranej, ale na&nbsp;tom by&nbsp;tak nezáleželo, ponivač by&nbsp;měl dokonalý alibi: dávno potom, co&nbsp;vodešel z&nbsp;hotelu, by&nbsp;byli Jensena živýho viděli v&nbsp;baru svědci.“</span></p>
        <p class="chunk" data-nb-ref-number="102" data-nb-words="32" data-nb-chars="185"><span class="idea" data-nb-ref-number="101" id="idea101" data-nb-words="32" data-nb-chars="185">„Doba vraždy se&nbsp;nedá stanovit přesně na&nbsp;minutu,“ řekl Niels. „Ale větší časový rozdíl by&nbsp;třeba přece jen mohl vadit. Proto dvojník čekal až&nbsp;skoro do&nbsp;devíti, a&nbsp;teprve pak Jensena zabil.“</span></p>
        <p class="chunk" data-nb-ref-number="103" data-nb-words="103" data-nb-chars="619"><span class="idea" data-nb-ref-number="102" id="idea102" data-nb-words="103" data-nb-chars="619">„Potřebovali prostě mrtvolku poměrně čerstvou,“ pravila zpěvačka. „A&nbsp;dyž vrahoun uviděl Cyruse přicházet do&nbsp;baru, zdejch se&nbsp;nahoru&nbsp;– to&nbsp;ho&nbsp;viděla Ericsonová, ovšem coby Jensena. Ta&nbsp;mu&nbsp;trochu udělala čáru přes rozpočet. Nepočítal, že&nbsp;tam bude eště strašit. Ale naštěstí se&nbsp;votrávila tim bigbeatem a&nbsp;vodešla, tak von honem brnk do&nbsp;baru pro Cyruse a&nbsp;vypařil se. Možná v&nbsp;nějaký jiný paruce a&nbsp;v&nbsp;nějakejch jinejch brejlích. To&nbsp;nevim. Ale to&nbsp;už&nbsp;nemoh bejt problém. Z&nbsp;takovýho grandhotelu se&nbsp;dá&nbsp;zmizet, dyž člověk <em>chce</em> zmizet. Prve, coby Anglán, von chtěl bejt navopak viditelnej. Proto se&nbsp;tak zajímal vo&nbsp;to, jak jezděj vlaky.“</span></p>
        <p class="chunk" data-nb-ref-number="104" data-nb-words="9" data-nb-chars="70"><span class="idea" data-nb-ref-number="103" id="idea103" data-nb-words="9" data-nb-chars="70">Na&nbsp;kávovaru se&nbsp;rozsvítilo světýlko a&nbsp;upoutalo plavovlásčinu pozornost.</span></p>
        <p class="chunk" data-nb-ref-number="105" data-nb-words="13" data-nb-chars="77"><span class="idea" data-nb-ref-number="104" id="idea104" data-nb-words="13" data-nb-chars="77">„Evo,“ pravil Niels pokorně. „Ty máš ale opravdu postřeh, to&nbsp;se&nbsp;musí nechat.“</span></p>
        <p class="chunk" data-nb-ref-number="106" data-nb-words="20" data-nb-chars="145"><span class="idea" data-nb-ref-number="105" id="idea105" data-nb-words="20" data-nb-chars="145">„Já? A&nbsp;co tvoje polovice? Nebejt jejího všezaznamenávajícího vočka, nevim, jak bysme u&nbsp;soudu tuhle fantasmagorii dokazovali tý&nbsp;štětce Jensenový.“</span></p>
        <p class="chunk" data-nb-ref-number="107" data-nb-words="50" data-nb-chars="308"><span class="idea" data-nb-ref-number="106" id="idea106" data-nb-words="50" data-nb-chars="308">Niels se&nbsp;usmál, něžně vzal manželčinu ručku do&nbsp;dlaně a&nbsp;vznesl ji&nbsp;k&nbsp;ústům. Omylem ji&nbsp;políbil přímo na&nbsp;tmavohnědé prstíky. Zuzán se&nbsp;mu&nbsp;dlouze podívala do&nbsp;očí a&nbsp;zpěvačce připadalo, že&nbsp;tentokrát to&nbsp;není divadelní představení. Druhý polibek dosedl na&nbsp;příhodnější místo: na&nbsp;dolíček vlevo od&nbsp;poněkud legračních úst.</span></p>
        <p class="chunk" data-nb-ref-number="108" data-nb-words="43" data-nb-chars="287"><span class="idea" data-nb-ref-number="107" id="idea107" data-nb-words="43" data-nb-chars="287">Dívka ve&nbsp;flitrové róbě to&nbsp;pozorovala a&nbsp;zdálo se, že&nbsp;zesmutněla. Chvíli byla zticha. Niels políbil druhý dolíček. Zpěvačka přehodila nohu přes nohu. Detektivova ústa směřovala nyní k&nbsp;ústům jeho manželky, ale nedospěla tam, protože do&nbsp;té&nbsp;rodinné idylky netrpělivě zazněl plavovlásčin hlas:</span></p>
        <p class="chunk" data-nb-ref-number="109" data-nb-words="6" data-nb-chars="26"><span class="idea" data-nb-ref-number="108" id="idea108" data-nb-words="6" data-nb-chars="26">„Tak co&nbsp;bude s&nbsp;tim kafem?“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./hrichy_pro_patera_knoxe_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>